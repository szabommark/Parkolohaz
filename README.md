# Parkolóház feladat

Készítsünk egy egyszerűsített parkolóház szimulációt Java nyelven, amely olyan alapvető funkciókat tartalmaz, mint például járművek regisztrációja, parkolóhelyek kiosztása és autók visszakeresése. Ez egy egyszerűsített változat lesz; egy valódi rendszer fejlettebb funkciókat és optimalizációkat tartalmazna.

## Parkolóhelyek

A Space osztály segítségével hozható létre a ParkingLot, amely a hozzárendelt Car objektum hivatkozását tárolja.

### Space osztály műveletei

* **addOccupyingCar():** A paraméterként kapott Car objektum hivatkozását rendeli hozzá a parkolóhelyhez, másolat készítése nélkül.
* **removeOccupyingCar():** A tárolt Car hivatkozást null-ra állítja, ezzel eltávolítva az ott parkoló autót.
* **isTaken():** Ellenőrzi, hogy tartozik-e már a helyhez egy Car hivatkozás, azaz foglalt-e az adott parkolóhely. Ha igen, igaz értéket ad vissza.

Fontos, hogy ha egy nagyméretű autó érkezik, az két szomszédos helyet foglal el, és mindkét helyen ugyanaz a Car hivatkozás tárolódik.

## Jármű

A Car osztály a parkolóházba érkező járműveket ábrázolja. A ticketId-t csak a kapu állíthatja be, jelezve, hogy az autó be lett engedve. A további funkciókat a strukturális tesztekben leírtak szerint kell megvalósítani.

A Size enum csak két értéket tartalmazzon: SMALL és LARGE.

**ParkingLotTestSuite:** Tartalmazza az egész feladat tesztjeit. Győződjünk meg arról, hogy minden teszt sikeresen lefut, beleértve a strukturális és funkcionális teszteket is. A funkcionális tesztek célja annak ellenőrzése, hogy a program valóban a kívánt módon működik, nem pedig egy olyan tesztkód futtatása, amely nem teszteli érdemben az implementált algoritmusokat.

## A kapu

A Gate osztály az autók regisztrálásának és eltávolításának fő kezelője, a parkolási műveleteket a megadott ParkingLot segítségével végzi.

### Gate osztály műveletei

* **findTakenSpaceByCar():** Segédfüggvény, visszaadja az adott autó által foglalt első helyet.
* **findAvailableSpaceOnFloor():** Segédfüggvény, visszaadja az első elérhető helyet az adott autó számára. Nagyméretű autó esetén a második helyet adja vissza, biztosítva, hogy az első hely is üres legyen.
* **findAnyAvailableSpaceForCar():** Visszaad egy tetszőleges elérhető helyet, amely alkalmas az autó befogadására, a segédfüggvény használatával.
* **findPreferredAvailableSpaceForCar():** Visszaad egy olyan elérhető helyet, amely alkalmas az autó befogadására, a segédfüggvény használatával. Ha a preferált emeleten nincs hely, a keresés lefelé terjed a következő emeletre. Ha az is tele van, a keresés felfelé folytatódik. Ez a váltakozó minta addig tart, amíg egy elérhető helyet nem találunk, vagy amíg minden emeletet átnéztünk.
* **registerCar():** Egy autó hozzáadása a parkolóhoz, akár a preferált helyére, akár a következő legjobb szabad helyre. Sikeres hozzáadás esetén igaz értéket ad vissza.
* **registerCars():** Több autó regisztrációja preferenciák figyelmen kívül hagyásával, megpróbál minden autó számára szabad helyet találni. Ha egy adott autó számára nem található hely, hibaüzenetet ír ki a hiba kimenetre és áttér a következő autóra.
* **deRegisterCar():** Ellenőrzi az autó által megadott jegyet, és eltávolítja az autó hivatkozását a parkolóhelyéről.

## JUnit 5 tesztek

Megjegyzés: A következő teszteknek minden járműtípusra (azaz nagy és kis autókra) ellenőrizniük kell a függvények működését.

* **testFindAnyAvailableSpaceForCar():** Ellenőrzi, hogy a tetszőleges hely keresése megfelelően működik.
* **testFindPreferredAvailableSpaceForCar():** A preferált hely keresést teszteli. Paraméteres teszteset vizsgálja a különböző autótípusokat.
* **testRegisterCar():** Az autó regisztrációjának tesztelése. Itt is paraméterezett teszteset vizsgálja, hogy a különböző autók regisztrációja megfelelően működjön.
* **testDeRegisterCar():** Az autók eltávolításának tesztelése. Paraméterezett teszteset ellenőrzi, hogy mind a nagyméretű, mind a kisméretű autók megfelelően eltávolíthatók.

## Parkolás

A ParkingLot osztály egy mátrix formájában ábrázolja szintek alaprajzát, hasonlóan egy többszintes parkolóházhoz. A mátrix minden egyes eleme egy Space, ahol egy autó parkolhat.

A ParkingLot inicializálásakor, IllegalArgumentException-t dob ha az emeletek vagy parkolóhelyek száma kisebb mint 1. A 0. emelet a földszintnek számít, és mind a 0. emelet, mind a 0. hely úgy funkcionál, mint az összes többi; nem alkalmazunk rájuk speciális feltételeket.

### ParkingLot osztály műveletei

* **getFloorPlan:** Visszaadja a teljes emelet alaprajzát, egyszerű getter függvényként.
* Az alaprajz szöveges ábrázolásában az X a szabad helyeket, az S a kis autók által foglalt helyeket és az L a nagy autók által foglalt helyeket jelöli.
    * X X X S X
    * X S S L L
    * S X S L L
    * L L L L X
    * X S S X X
    * Figyeljünk arra, hogy az L L, azaz két egymás melletti L betű egyetlen nagy autót jelöl, mivel a nagy autók mindig két helyet foglalnak el.
    * A fenti példában az 1. emeleten az L L L L azt jelenti, hogy két nagy autó parkol egymás mellett.
    * A 4. (legfelső) emeleten csak egy kis autó parkol.
    * A 0. (földszinti) emeleten két kis autó parkol.

## JUnit 5 tesztek

* **testConstructorWithInvalidValues():** Azt ellenőrzi, hogy a konstruktor megfelelően működik.
* **testTextualRepresentation():** A szöveges ábrázolás megfelelő működését ellenőrzi. Készítsünk egy hasonló alaprajzot (floorPlan-t), mint a fenti példa: Regisztráljunk és távolítsunk el néhány autót, majd ellenőrizzük az eredményt.
